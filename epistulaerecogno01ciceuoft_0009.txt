PRAEFATIO

CICERONJS Epistulae ad Familiares¹ in duas praecipue
partis cadunt, alteram libros I-VIII continentem, alteram
libros IX—XVI. Initio a Tirone singuli libri prolati 3 postea
saeculo fere quarto quintove in volumina quaternorum ut
videtur librorum compacti; denique ante saeculum nonum
ad formam octonariam concesserunt, ibique, quantum ad
rem criticam attinet, hodie restant.

Sed felici casu ad ambas partis constituendas tamquam
fundamentum datur codex unus Mediceus, bibliothecae
Laurentianae 49. 9 (M). Is saeculo nono conscriptus cor-
rectiones accepit a librariis ipsis factas (Ml), quae multum
valent3 a variis manibus per saecula X—XII inlatas (M‘s),
quae alicuius momenti sunt 3 a viris ingeniosis post apogra-
phum in usum Colucci Salutati a Pasquino de Capellis
(a. 1389) scriptum (P) inculcatas (MT), quae nil nisi coniec-
turae habendae sunt ². In libris I—VIII longe primarius
exstat is codex, in libris IX—XVI primarius quidem sed ita
ut non ceteros codices obumbret.

In prima parte praeter M adhibendi sunt duo codices,
Harleianus 2773 Musei Britannici saecl. xii (G)——quem olim
Graevius possederat a quo ‘primus’ appellabatur—multos

¹ Hoc nomen. quamquam codicum auctoritate stricto iure non

vindicatur, propter longum usum ut retineatur aequum bonum

ostulat.
p ² Id apographum hodie exstat in bibliotheca Laurentiana 49. 7.

