10

20

25

30

EPP. ΑΙ) FAMILIARES lx. xxiv

te facturum putem? Spurinna quidem, cum ei rem demon-
strassem et vitam tuam superiorem exposuissem, magnum
periculum summae rei p. demonstrabat, nisi ad superiorem
consuetudinem tum, cum Favonius flaret, revertisses3 hoc
tempore ferri posse, si forte tu frigus serre non posses Sed 3
me hercule, mi Paete, extra iocum moneo te, quod pertinere
ad beate vivendum arbitror, ut cum viris bonis, iucundis,
amantibus tui vivas. Nihil est aptius vitae, nihil ad beate
vivendum accommodatius. Nec id ad voluptatem resero
sed ad communitatem vitae atque victus remissionemque
animorum, quae maxime sermone efficitur familiari, qui est
in conviviis dulcissimus, ut sapientius nostri quam Graeci;
illi συμπόσια aut σύνδειπνα, id est compotationes aut con-
cenafiones, nos ‘ convivia‚’ quod tum maxime simul vivitur,
Vides ut te philosophando revocare coner ad cenas. Cura
ut valeas 3 id foris cenitando facillime consequere.

Sed cave, si me amas, existimes me, quod iocosius scri· 4
bam, abiecisse curam rei p. Sic tibi, mi Paete, persuade, ¹
me dies et noctes nihil aliud agere, nihil curare, nisi ut mei
cives salvi liberique sint. Nullum locum praetermitto
monendi, agendi, providendi,· hoc denique animo sum
ut, si in hac cura atque administratione vita mihi ponenda
sit, praeclare actum mecum putem. Etiam atque etiam vale.

XXV > Ser. Laudiceae pos! ιἰἰ’ Jd. letr. a. 70⁷! (jo,
CICERO ΙΜΡ. PAETO.

Summum me ducem litterae tuae reddiderunt. Plane 1
nesciebam te tam peritum esse rei militaris3 Pyrrhi te
libros et Cineae video lectitasse. Itaque obtemperare
cogito praeceptis tuis, hoc amplius, navicularum habere
aliquid in ora maritima. Contra equitem Parthum negant
ullam armaturam meliorem inveniri posse- Sed quid ludi-

13 id . . . concenationes del. Ruhnken

