EPP. AD FAMILIARES 1V.vi

Quo magis te exspecto teque videre quam primum cupio ς 3
maius mihi solacium adferre ratio nulla potest quam con<
iunctio consuetudinis sermonumque nostrorum ; quamquam
sperabam tuum adventum (sic enim audiebam) appropin-

5 quare. Ego autem cum multis de causis te exopto quam
primum videre, tum etiam ut ante commentemur inter nos,
qua ratione nobis traducendum sit hoc tempus, quod est
totum ad unius voluntatem accommodandum et prudentis
et liberalis et, ut perspexisse videor, nec a me alieni et tibi

10 amicissimi. Quod cum ita sit, magnae tamen est delibera-
tionis, quae ratio sit ineunda nobis non agendi aliquid, sed
illius concessu et beneficio quiescendi. Vale.

VII Scr. Romae post Id. Sext. a. 708 (46l.
M. CICERO S. D. M. MARCELLO.

¹5 Etsi eo te adhuc consilio usum intellego, ut id repre-1
bendere non audeam, non quin ab eo ipse dissentiam, sed
quod ea te sapientia esse iudicem, ut meum consilium non
anteponam tuo, tamen et amicitiae nostrae vetustas et tua
summa erga me benevolentia, quae mihi iam a pueritia tua
20 cognita est, me hortata est ut ea scriberem ad te, quae et
saluti tuae conducere arbitrarer et non aliena esse ducerem
a dignitate.
Ego eum te esse, qui horum malorum initia multo ante 2
videris, consulatum magnificentissime atque optime gesseris,
25 praeclare memini3 sed idem etiam illa vidi, neque te con-
silium civilis belli ita gerendi nec copias Cn. Pompei nec
genus exercitus probare semperque summe diffidere; qua
in sententia me quoque fuisse memoria tenere te arbitror.
Itaque neque tu multum interfuisti rebus gerendis et ego

2 maius mihi solacium ‘solatium R} afferre ratio GR: maior mihi
{altio mihi adferre M: maior mihi levatio adferri Vnt. 17 iudico
eyn

7*

