X. x M. TVLLI CICERONIS

Cuius rei non modo non praeteriit tempus sed ne maturum
quidmiretiam nunc meo quidem iudicio fuit. Is enim
denique honos mihi videri solet, qui non propter spem
futuri benefici sed propter magna merita claris viris de-

2 fertur et datur. Qua re, sit modo aliqua res p. in qua5
honos elucere possit, omnibus, mihi crede, amplissimis
honoribus abundabis. Is autem, qui vere appellari potest
honos, non invitamentum ad tempus sed perpetuae virtutis
est praemium. Quam ob rem, mi Plance, incumbe toto
pectore ad laudem, subveni patriae, opitulare conlegae, om- 10
nium gentium consensum et incredibilem conspirationem
adiuva. Me tuorum consiliorum adiutorem, dignitatis
fautorem, omnibus in rebus tibi amicissimum fidelissi-
mumque cognosces. Ad eas enim causas, quibus inter
nos amore sumu& officiis vetustate coniuncti, patriae cari· ι 5
tas accessit, eaque effecit ut tuam vitam anteferrem meae.
111 K. Apr.

XI Scr. 7‘11 Allobrogibus ex. m. Apr. a. 711 (43).
PLANCVS CICERONI,

1 Immortalis ago tibi gratias agamque, dum vivam; nam 20
relaturum me adfirmare non possum. 'l‘antis enim tuis
officiis non videor mi respondere posse, nisi sorte, ut tu
gravissime disertissimeque scripsisti, ita sensurus es, ut me
referre gratiam putes, cum memoria tenebo. Si de fili tui
dignitate esset actum, amabilius certe n'rhil facere potuisses. 25
Primae tuae sententiae infinitis eum muneribus, posteriores
ad tempus arbitriumque amicorum meorum compositae,
oratio adsidua et perpetua de me, iurgia eum obtrectatori-
bus propter me notissima mihi sunt. Non mediocris adiri<
benda mihi est cura ut rei p. me civem dignum tuis laudibus 30
praestem, in amicitia tua memorem atque gratum. Quod
reliquum est, tuum munus tuere et me, si quem esse voluisti
eum exitu rebusque cognoscis, defende ac suscipe.

