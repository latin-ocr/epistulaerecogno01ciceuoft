IV vii M. TVLLI CICERONIS

id semper egi, ne interessem 3 non enim iis rebus pugna-
bamus‚ quibus valere poteramuS, consilio, auctoritate, causa,
quae erant in nobis superiora, sed lacertis et viribus, quibus
pares non eramus. Victi sumus igitur aut, si vinci dignitas
non potest, fracti certe et abiecti. In quo tuum consilium 5
nemo potest non maxime laudare, quod cum spe vincendi
simul abiecisti certandi etiam cupiditatem ostendistique
sapientem et bonum civem initia belli civilis invitum sus-

3 cipere, extrema libenter non persequi. Qui non idem con-
silium quod tu secuti sunt, eos video in duo genera esse 10
distractos; aut enim renovare bellum conati sunt, ii qui se
in Africam contulerunt, aut quem ad modum nos victori
sese crediderunt. Medium quoddam tuum consilium fuit,
qui hoc fortasse humilis animi duceres, illud pertinacis.
Fateor a plerisque vel dicam ab omnibus sapiens tuum con· 15
silium, a multis etiarn magni ac fortis animi iudicatum 3 sed
habet ista ratio, ut mihi quidem videtur, quendam modum,
praesertim curn nihil tibi deesse arbitrer ad tuas fortunas
omnis obtinendas praeter voluntatem. Sic enirn intellexi,
nihil aliud esse quod dubitationem adferret ei, penes quem 20
est potestas, nisi quod vereretur ne tu illud beneficium
omnino non putares. De quo quid sentiam, nihil attinet

4 dicere, cum appareat, ipse quid fecerim. Sed tamen, si iam
ita constituisses, ut abesse perpetuo malles quam ea, quae
nolles, videre, tamen id cogitare deberes, ubicumque esseS, ²5
te fore in eius ipsius, quem fugeres, potestate. Qui si facile
passurus esset te carentem patria et fortunis tuis quiete et
libere vivere, cogitandum tibi tamen esset Romaene et
domi tuae, cuicuimodi res esset, an Mitylenis aut Rhodi
malles vivere. Sed cum ita late pateat eius potestas quem 30

12 victori sese Vici. : victores esse M: victos se esse GR 23
tamen, si] tametsi Ernesti 29 cuicuimodi Lamb. t cuiusmodi MG:
huiusmodi R Mitylenis M: mitulenis G: mitilenis R. Inter Mityl-
ethytil- codioes et inscriptiones variant, nummi fere semper Mytil-; qs:
m xm. 21. 5

